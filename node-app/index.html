<!DOCTYPE html>
<html>

<head>
  <title>Rapid reset victim</title>
</head>

<body>
  <div class="container">
    <h1>Jan Brzechwa</h1>
    <h2>Chrząszcz</h2>
    <p>
      W Szczebrzeszynie chrząszcz brzmi w trzcinie <br>
      I Szczebrzeszyn z tego słynie.
    </p>

    <p>
      Wół go pyta: "Panie chrząszczu, <br>
      Po co pan tak brzęczy w gąszczu?"
    </p>
    <p>
      "Jak to - po co? To jest praca, <br>
      Każda praca się opłaca."
    </p>
    <p>
      "A cóż za to pan dostaje?" <br>
      "Też pytanie! Wszystkie gaje,
    </p>
    <p>
      Wszystkie trzciny po wsze czasy, <br>
      Łąki, pola oraz lasy,
    </p>
    <p>
      Nawet rzeczki, nawet zdroje, <br>
      Wszystko to jest właśnie moje!"
    </p>
    <p>
      Wół pomyślał: "Znakomicie, <br>
      Też rozpocznę takie życie."
    </p>
    <p>
      Wrócił do dom i wesoło <br>
      Zaczął brzęczeć pod stodołą
    </p>
    <p>
      Po wolemu, tęgim basem. <br>
      A tu Maciek szedł tymczasem.
    </p>
    <p>
      Jak nie wrzaśnie: "Cóż to znaczy? <br>
      Czemu to się wół prożniaczy?!"
    </p>
    <p>
      "Jak to? Czyż ja nic nie robię? <br>
      Przecież właśnie brzęczę sobie!"
    </p>
    <p>
      "Ja ci tu pobrzęczę, wole, <br>
      Dosyć tego! Jazda w pole!"
    </p>
    <p>
      I dał taką mu robotę, <br>
      Że się wół oblewał potem.
    </p>
    <p>
      Po robocie pobiegł w gąszcze. <br>
      "Już ja to na chrząszczu pomszczę!"
    </p>
    <p>
      Lecz nie zastał chrząszcza w trzcinie, <br>
      Bo chrząszcz właśnie brzęczał w Pszczynie.
    </p>
  </div>
</body>

</html>
